{
  "xx__slug": "azs",
  "pl__title": "AZS",
  "en__title": "AZS",
  "de__title": "AZS",
  "pl__description_top": "## Co to jest?\n\nAtopowe zapalenie skóry  –  u chorych, nadwrażliwych na alergeny zarówno pokarmowe jak i wziewne dochodzi do rozwoju uczulenia przez pobudzenie komórek krwi zwanych limfocytami.\n\n## Przyczyny\n\nSkóra stanowi barierę dla szkodliwych substancji zewnętrznych, w tym alergenów. Według najnowszych badań przyczyny atopowego zapalenia skóry są wrodzone. Problem polega na uszkodzeniu właściwości ochronnych skóry (zaburzeniu działania białka  filagryny). W zapaleniu biorą udział również komórki skóry produkując różne substancje. Kontakt z alergenem powoduje powstanie zmian  takich jak: zaczerwienienia, grudki, pęcherzyki i drobne rany. Dochodzi do powstania wyprysku atopowego , zwanego dawniej egzemą.\n\n## Objawy\n\nCharakterystyczna jest suchość skóry oraz silny świąd, co powoduje, że chory rozdrapuje zmiany i jeszcze bardziej uszkadza skórę.  Zmiany pojawiają się w różnych miejscach na twarzy i ciele. Choroba najczęściej dotyka dzieci, rzadziej dorosłych, a jej obraz zmienia się z wiekiem.\n\n## Leczenie\n\nW przypadku podejrzenia AZS, lekarz zleca odpowiednie badania oraz różnicuje objawy z innymi chorobami. Leczenie jest długotrwałe i wymaga dużej dyscypliny chorego. Bardzo ważne jest właściwa pielęgnacja skóry, dieta, często zastosowanie leczenia farmakologicznego. Choroba trwa wiele lat, czasem całe życie, chociaż zdarza się też, że objawy ustępują z wiekiem."
}