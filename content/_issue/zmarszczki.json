{
  "xx__slug": "zmarszczki",
  "pl__title": "Zmarszczki",
  "en__title": "zm",
  "de__title": "zm",
  "pl__description_top": "## Przyczyny\n\nStarzenie się jest naturalnym procesem. Wraz z upływem czasu zmienia się wygląd oraz właściwości naszej skóry. Na powstawanie zmarszczek i zmianę konturów twarzy, ma wpływ wiele czynników: zmiany hormonalne, wiek biologiczny, ekspozycja na słońce, palenie tytoniu. Skóra traci elastyczność i jędrność, staje się mniej nawilżona, bardziej wrażliwa. Wyróżnia się dwa rodzaje starzenia się skóry: starzenie fizjologiczne, związane z naszymi genami oraz, starzenie środowiskowe - uwarunkowane czynnikami zewnętrznymi. \r\n\nZ wiekiem w skórze zaczynają dominować procesy zanikowe, w obrębie jej warstw. Skóra wiotczeje i dochodzi do jej wysuszenia. Zmniejsza się produkcja przez komórki skóry kolagenu, elastyny, kwasu hialuronowego oraz lipidów, podstawowych substancji odpowiedzialnych za prawidłowe nawilżenie, elastyczność i jędrność skóry.\r\n\nDobrze dobrane zabiegi z zakresu medycyny estetycznej, zwanej też medycyną dobrego samopoczucia, zapewniają nam utrzymywanie zdrowego, młodego wyglądu. Możemy zatrzymywać czas i przedłużać młodość, oddalając procesy starzenia. \r\n\nNajczęściej  stosuje się kompleksową terapię, łącząc różne zabiegi dla uzyskania najlepszego efektu. Niektóre możne zastosować łącznie w czasie jednej wizyty, są też takie, między którymi należy zachować odpowiedni odstęp czasu. \r\n\n## Zabiegi\n\n_**Botox**_  \r\n\nNiechirurgiczna, bezpieczna i skuteczna korekta zmarszczek mimicznych (dynamicznych) wynikających z nadmiernej aktywności mięśni, opiera się przede wszystkim na podawaniu do tych mięśni toksyny botulinowej, co powoduje ich odwracalną relaksację. \r\n\n_**Kwas hialuronowy**_\r\n\nZwiązek występujący naturalnie w naszej skórze ( i innych tkankach), posiadający  silne zdolności wiązania wody, nazywany \"eliksirem piękna\".  Iniekcje z kwasu hialuronowego opierają się na wypełnianiu zmarszczek i bruzd oraz podawaniu go do błony śluzowej ust. Pozwalają na bezpieczne i efektywne zapobieganie starzeniu się skóry.   \r\n\n_**Lifting biomimetyczny**_\r\n\nPrzełomowa metoda w odmładzaniu wiotkiej skóry i przywracaniu jej objętości. Nowatorska technika  liftingu wykorzystuje dotychczasowe osiągnięcie w medycynie estetycznej  - kwas hialuronowy usieciowany w unikalnym połączeniu z  peptydami biomimetycznymi. Natychmiastowy efekt wypełnienia w połączeniu ze stymulacją naturalnych procesów naprawczych skóry, składają się na widoczny i zarazem najbardziej naturalny  efekt estetyczny. Komfortowy dla pacjenta zabieg, wykonywany metodą \"jednego wkłucia\".\r\n\n_**Mezoterapia**_\r\n\nNowoczesny, nieinwazyjny i bezpieczny sposób na zapobieganie procesom starzenia się skóry oraz na pobudzenie komórek skóry do utrzymania prawidłowego metabolizmu. Ponadto zabieg spłyca drobne zmarszczki , doskonale nawilża i ujędrnia skórę, nadaje jej elastyczność, świeżość i blask. Do mezoterapii stosuje się różne substancje aktywne: kwas hialuronowy sam lub z dodatkiem witamin, aminokwasów,   śladowych pierwiastków, krzemionki, rutyny, kofeiny, pirogronianu sodu.\n\n_**Mezolift**_\r\n\nDaje najlepsze rezultaty rewitalizacji skóry już po pierwszej serii nakłuć. To nowoczesny i bezpieczny sposób na zapobieganie procesom starzenia się skóry oraz na pobudzenie komórek skóry do utrzymania prawidłowego metabolizmu.\r\n\n_**Thermolift**_ \r\n\nNazywany inaczej  liftingiem bez skalpela, zmniejsza wiotkość skóry, zwiększa gęstość, redukuje tzw. nawisy. Długotrwale poprawia gęstość skóry, pobudzając produkcję kolagenu. Jest to to opatentowany system opierający się na zastosowaniu energii fal radiowych, tzw. radiofrekwencji. Jedna z najnowocześniejszych niechirurgicznych technik, mająca na celu utrzymanie młodego wyglądu skóry poprzez przywrócenie skórze utraconej jędrności. Zabiegi można stosować zarówno w celu eliminacji istniejących oznak starzenia, takich jak zmarszczki lub zwiotczenie skóry oraz profilaktycznie aby jak najdłużej zatrzymać skórę w dobrej kondycji."
}