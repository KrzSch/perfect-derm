{
  "xx__slug": "zamykanie-naczynek",
  "xx__category": "5",
  "pl__title": "Zamykanie naczynek",
  "en__title": "Closing capillaries",
  "de__title": "Kapillaren schließen",
  "pl__description_top": "Jest kilka skutecznych sposobów stosowanych w medycynie estetycznej służących do eliminacji rozszerzonych naczyń krwionośnych. W zależności od miejsca występowania zmian, lekarz ustala najbezpieczniejszą i skuteczną terapię. \n\nNa kończynach dolnych stosuje się najczęściej skleroterapię iniekcyjną, którą wykonuje doświadczony lekarz flebolog.\n\nNatomiast do najskuteczniejszych metod w usuwaniu rozszerzonych naczynek na twarzy i tułowiu należą: \n\n## Elektrokoagulacja\n\nSkuteczna, bezpieczna metoda usuwania zmian naczyniowych i skórnych metodą ich \"zamykania\". Urządzenie stosowane do zabiegu to wysokiej klasy nowoczesny lancetron, którego moc jest za każdym razem indywidualnie dostosowywana przez lekarza, w zależności od rodzaju zabiegu.\n\n## Wskazania\n\nElektrokoagulację wykorzystuje się do zamykania naczyń metodą punktową zaróno pojedynczych punktów rubinowych jak i tzw. pajączków. Metodą tą usuwa się również skutecznie włókniaki, brodawki łojotokowe, niewielkie brodawki wirusowe (tzw.\"kurzajki\"), brodawki płaskie.\n\n## Działanie\n\nNaczynka zamykane są przy pomocy specjalnych, bardzo cienkich igieł. Po zabiegu przez kilka dni widoczne są strupki. Czasem trzeba zabieg trzeba powtórzyć. Metoda igłowa jest bardzo skuteczna w przypadku licznych naczyniaków rozsianych. Polega na koagulacji rozszerzonych naczyń. \n\n## Postępowanie po zabiegu\n\nCałkowite wygojenie miejsca poddanego zabiegowi może twać kilka do kilkunastu dni. Należy w tym czasie unikać kąpieli w basenie oraz opalania (również w solarium). Przy tego rodzaju zabiegach można zastosować znieczulenie miejscowe. \n\n## Przeciwwskazania\n\nChoroba nowotworowa, wszczepiony rozrusznik serca, zmiany zapalne skóry na obszarach poddanych zabiegowi."
}