{
  "xx__slug": "zmarszczki",
  "xx__category": "6",
  "pl__title": "Zmarszczki",
  "en__title": "Wrinkles",
  "de__title": "Falten",
  "pl__description_top": "**Do najskuteczniejszych i najczęściej stosowanych, bezpiecznych metod usuwania zmarszczek należą:**\n\n## **Botox**\n\nNiechirurgiczna, bezpieczna i skuteczna korekta zmarszczek mimicznych (dynamicznych) wynikających z nadmiernej aktywności mięśni, opiera się przede wszystkim na podawaniu do tych mięśni toksyny botulinowej, co powoduje ich odwracalną relaksację. \n\n## Kwas hialuronowy\n\nZwiązek występujący naturalnie w naszej skórze ( i innych tkankach), posiadający  silne zdolności wiązania wody, nazywany \"eliksirem piekna\".  Iniekcje z kwasu hialuronowego opierają się na wypełnianiu zmarszczek i bruzd oraz podawaniu go do błony śluzowej ust. Pozwalają na bezpieczne i efektywne zapobieganie starzeniu się skóry.  \n\n## Lifting biomimetyczny\n\nPrzełomowa metoda w odmładzaniu wiotkiej skóry i przywracaniu jej objętości. Nowatorska technika  liftingu wykorzystuje dotychczasowe osiągnięcie w medycynie estetycznej  - kwas hialuronowy usieciowany w unikalnym połączeniu z  peptydami biomimetycznychi w preparacie  REVOFIL - absolutnej rewolucji wśród wypełniaczy. Natychmiastowy efekt wypełnienia w połączeniu ze stymulacją naturalnych procesów naprawczych skóry, składają się na widoczny i zarazem najbardziej naturalny  efekt estetyczny. Komfortowy dla pacjenta zabieg, wykonywany metodą \"jednego wkłucia\".\n\n## Mezoterapia\n\nNowoczesny, nieinwazyjny i bezpieczny sposób na zapobieganie procesom starzenia się skóry oraz na pobudzenie komórek skóry do utrzymania prawidłowego metabolizmu. Ponadto zabieg spłyca drobne zmarszczki , doskonale nawilża i ujędrnia skórę, nadaje jej elastyczność, świeżość i blask. Do mezoterapii stosuje się różne substancje aktywne: kwas hialuronowy sam lub z dodatkiem witamin, aminokwasów,   śladowych pierwiastków, krzemionki, rutyny, kofeiny, pirogronianu sodu.\r\n\n## Mezolift\n\nDaje najlepsze rezultaty rewitalizacji skóry już po pierwszej serii nakłuć. To nowoczesny i bezpieczny sposób na zapobieganie procesom starzenia się skóry oraz na pobudzenie komórek skóry do utrzymania prawidłowego metabolizmu.\r\n\n**oraz zabiegi przy użyciu najnowszych technologii, długotrwale poprawiające gętość skóry, pobudzające produkcję kolagenu:**\n\n## Thermolift\n\nNazywany inaczej  liftingiem bez skalpela, zmniejsza wiotkość skóry, zwiększa gęstość, redukuje tzw. nawisy. Jest to to opatentowany system opierający się na zastosowaniu energii fal radiowych, tzw. radiofrekwencji. Jedna z najnowocześniejszych niechirurgicznych technik, mająca na celu utrzymanie młodego wyglądu skóry poprzez przywrócenie skórze utraconej jędrności. Zabiegi można stosować zarówno w celu eliminacji istniejących oznak starzenia, takich jak zmarszczki lub zwiotczenie skóry oraz profilaktycznie aby jak najdłużej zatrzymać skórę w dobrej kondycji. \r\n\nStarzenie się jest naturalnym procesem. Wraz z upływem czasu zmienia się wygląd oraz właściwości naszej skóry. Na powstawanie zmarszczek i zmianę konturów twarzy, ma wpływ wiele czynników: zmiany hormonalne, wiek biologiczny, ekspozycja na słońce, palenie tytoniu. Skóra traci elastyczność i jędrność, staje się mniej nawilżona, bardziej wrażliwa. Wyróżnia się dwa rodzaje starzenia się skóry: starzenie fizjologiczne, związane z naszymi genami oraz, starzenie środowiskowe - uwarunkowane czynnikami zewnętrznymi. \n\nZ wiekiem w skórze zaczynają dominować procesy zanikowe, w obrębie jej warstw. Skóra wiotczeje i dochodzi do jej wysuszenia. Zmniejsza się produkcja przez komórki skóry kolagenu, elastyny, kwasu hialuronowego oraz lipidów, podstawowych substancji odpowiedzialnych za prawidłowe nawilżenie, elastyczność i jędrność skóry.\r\n\nDziś zdrowy, młodzieńczy wygląd zapewniają nam dobrze dobrane zabiegi z zakresu medycyny estetycznej, zwanej też medycyną dobrego samopoczucia. Korzystając z możliwości, jakie niosą ze sobą najnowsze rozwiązania w dziedzinie korekcji zmarszczek, możemy zatrzymywać czas i przedłużać młodość, oddalając procesy starzenia. \n\nIstnieją różne rodzaje zabiegów przywracających młodszy wygląd - w zależności od potrzeb pacjenta i jego oczekiwań, lekarz po konsultacji wybiera odpowiednią metodę. Często stosuje się kompleksową terapię, łącząc różne zabiegi dla uzyskania najlepszego efektu. Niektóre możne zastosować łącznie w czasie jednej wizyty, są też takie, między którymi należy zachować odpowiedni odstęp czasu. \n\n**Zapraszamy na konsultację, która pozwoli wybrać najskuteczniejsze rozwiązanie.**"
}